Conștiință
=========

21\\
Băgarea de seamă duce la Nemurire;\\
nebăgarea de seamă duce la moarte.\\
Cei care sunt cu băgare de seamă\\
sunt vii pe deplin,\\
cât timp cei lipsiți de băgare de seama\\
sunt deja ca morți.

22\\
Înțelepții, fiind vii pe deplin,\\
sărbătoresc luciditatea\\
și își duc veacul delectându-se\\
în această abilitate.

23\\
Cei Treziți, fermi în hotărârea lor,\\
se exercită viguros,\\
și discern libertatea\\
din toate limitările:\\
liberare, siguranță adevărată.

24\\
Cei care sunt energic\\
angajați Căii,\\
care sunt puri și grijulii în efort,\\
stăpâni pe sine\\
și virtuoși în conduită,\\
cresc constant în radianță.

25\\
Prin sârguință, vigilență,\\
abținere și autocontrol,\\
fie ca înțelepții să-și facă insule din ei\\
pe care niciun potop nu le poate învălui.

26\\
Cei care sunt ignoranți și confuzi\\
se demască nebăgării de seamă.\\
Cei înțelepți prețuiesc conștiința\\
pe care au cultivat-o\\
ca lucrul lor cel mai de preț.

27\\
„Nu te pierde în neglijență,\\
nu te pierde în senzualitate.”\\
Luând aminte un astfel de sfat,\\
cel care contemplă descoperă\\
profunda eliberare.

28\\
Cei Treziți\\
care au gustat libertatea\\
față de toate distragerile\\
cultivând conștiința,\\
îi văd pe toți cei suferinzi\\
din perspectiva compasiunii,\\
precum cineva pe vârful muntelui\\
e capabil să vadă câmpiile.

29\\
Conștienți printre cei fără băgare de seamă,\\
treji printre cei care dorm,\\
cei înțelepți merg înainte\\
precum caii tineri puternici,\\
lăsându-i în urmă pe cei epuizați.

30\\
Pe calea conștiinței sârguincioase\\
zeul Magha și-a câștigat împărăția.\\
Sârguința e mereu recompensată,\\
neglijența e mereu batjocorită.

31\\
Cel care renunță și se delectează\\
în vigilență,\\
ferindu-se de nebăgare de seamă,\\
avansează asemeni focului prin iarbă,\\
consumând obstrucții mari și mici.

32\\
Cel care renunță și se delectează\\
în vigilență\\
e protejat de regresie:\\
un ins se apropie de liberare.
