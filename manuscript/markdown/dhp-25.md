Cel ce renunță
==============

360\\
Este bine a-și abține ochii.\\
Este bine a-și abține urechile.\\
Este bine a-și abține nasul.\\
Este bine a-și abține limba.

361\\
Este bine a-și abține corpul.\\
Este bine a-și abține vorba.\\
Este bine a-și abține mintea.\\
Este bine a-și abține tot.\\
Cel ce renunță și se abține în toate privințele\\
va dobândi liberarea de suferință.

362\\
Insul disciplinat cum se cade\\
în toate acțiunile,\\
liniștit, mulțumit\\
și care se delectează în contemplare singuratică – acesta este cel ce renunță.

363\\
E plăcut a auzi cuvintele unuia ce renunță;\\
înțelept, neumflat în pene,\\
cu mintea liniștită\\
și cu vorba reținută\\
și cu sensul limpede.

364\\
Cel ce își duce veacul în Dhamma,\\
care se delectează în Dhamma,\\
care contemplă Dhamma,\\
care memorează Dhamma,\\
acela nu se va abate de la Cale.

365\\
A-ți deplânge soarta\\
sau a invidia avuțiile altora\\
stă în calea liniștii sufletești.

366\\
Însă fiind mulțumit\\
chiar și cu avuții modeste,\\
trăind cu puritate și energic\\
te vei bucura de un respect deosebit.

367\\
Cei ce renunță cu adevărat\\
se gândesc pe deplin la trup-minte\\
fără vreo referire la „eu” sau „al meu”\\
și nu își doresc ceea ce nu au.

368\\
Insul ce renunță\\
și își duce veacul cu bunătate pașnică\\
și o inimă plină de devotament\\
față de învățăturile lui Buddha\\
va găsi pace, liniște și exaltare.

369\\
Scoate-ți apa din barcă;\\
taie-ți legăturile de pasiunile pângăritoare\\
ale voluptății și urii;\\
neîmpovărat, navighează către liberare.

370\\
Insul care\\
a tăiat atașamentele brute,\\
a tăiat atașamentele subtile,\\
care-și cultivă facultățile spirituale\\
este cel care găsește eliberarea de decepție.

371\\
Aveți grijă!\\
Nu neglijați meditația\\
și nu permiteți minții să stăruiască asupra senzualității\\
ca nu cumva să înghițiți fără băgare de seamă\\
o bilă roșie și încinsă de fier\\
și să vă întrebați: „De ce sufăr?”.

372\\
Concentrarea nu apare\\
fără înțelegere,\\
iar nici înțelegerea nu apare\\
fără concentrare.\\
Insul care le cunoaște pe ambele\\
se apropie de liberare.

373\\
O fericire dincolo de exaltarea obișnuită\\
este cea resimțită de cei ce renunță\\
care s-au retras în singurătate cu inima liniștită\\
și cu o înțelegere limpede a Căii.

374\\
Atunci când cei înțelepți\\
trăiesc contemplând\\
asupra naturii efemere a\\
acestui corp-minte\\
și a oricărei existențe condiționate,\\
resimt bucurie și încântare\\
văzând calea către siguranța firească.

375-376\\
Acesta este atunci începutul\\
pentru cel ce renunță care începe instruirea:\\
controlează-ți facultățile,\\
dedică-te învățăturii,\\
caută împăcarea cu sine;\\
cultivă compania celor\\
care îți susțin aspirațiile\\
pentru practica energică a învățăturilor.\\
Frumusețea conduitei pure\\
condiționează starea de bine deplină,\\
ducând la eliberarea completă de remușcări.

377\\
Așa cum florile vechi\\
cad de pe o plantă de iasomie,\\
lasă voluptatea și ura\\
să cadă.

378\\
Îi numesc „cei pașnici”,\\
cu trupul calm, vorba calmă și mintea calmă\\
și care s-au descotorosit în profunzime\\
de toate obsesiile lumești.

379\\
Cercetează-te.\\
Examinează-te.\\
Acordând atenția corectă\\
evaluării de sine,\\
vei trăi în tihnă.

380\\
Noi suntem cei care ne protejăm;\\
noi suntem cu adevărat propriul nostru sălaș;\\
cum ar putea sta altfel lucrurile?\\
Așadar, cu atenția cuvenită, ne ocupăm de noi\\
așa cum un dresor s-ar îngriji de un pursânge.

381\\
Un călugăr, o călugăriță care cultivă\\
o dispoziție voioasă\\
și sunt plini de încredere în Cale\\
vor găsi pace, liniște și exaltare.

382\\
Cât timp este încă tânăr, cel ce renunță\\
și este complet devotat Căii\\
luminează lumea\\
asemenea lunii care iese din nori.
