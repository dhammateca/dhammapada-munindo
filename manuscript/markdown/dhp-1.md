Perechile
=========

1\\
Toate stările care iau ființă\\
sunt determinate\\
de inimă.\\
Inima e cea care îndrumă pe cale.\\
Exact cum roata carului\\
urmează amprenta copitei animalului care-l trage,\\
așa suferința va urma\\
cu siguranță\\
când vorbim sau acționăm impulsiv\\
dintr-o inimă impură.

2\\
Toate stările care iau ființă\\
sunt determinate\\
de inimă.\\
Inima e cea care îndrumă pe cale.\\
La fel de sigur cum umbra noastră\\
nu ne părăsește niciodată,\\
așa bunăstarea va urma\\
când vorbim sau acționăm\\
cu o inimă pură.

3\\
Când ne ținem strâns\\
de asemenea gânduri precum\\
„M-au abuzat,\\
m-au maltratat,\\
m-au brutalizat,\\
m-au jefuit”\\
păstrăm ura vie.

4\\
Dacă ne eliberăm complet\\
de gânduri precum\\
„M-au abuzat,\\
m-au maltratat,\\
m-au brutalizat,\\
m-au jefuit”,\\
ura e cucerită.

5\\
Niciodată ura nu e prin ură cucerită,\\
ci doar prin disponibilitatea de a iubi.\\
Aceasta e lege eternă.

6\\
Cei ce sunt litigioși\\
au uitat\\
că murim cu toții.
Pentru cei înțelepți,\\
ce reflectă asupra acestui fapt,\\
nu există cârcoteli.

7\\
La fel cum rafala unei furtuni\\
poate dezrădăcina\\
un copac firav,\\
așa cel care se ține\\
fără băgare de seamă de plăcere,\\
cel care se răsfață cu mâncare\\
și e nepăsător\\
poate fi dezrădăcinat de Mara.

8\\
La fel cum rafala unei furtuni\\
nu poate urni un munte de piatră,\\
așa cel care contemplă\\
realitatea corpului,\\
care dezvoltă credință și energie,\\
e nemișcat de Mara.

9\\
Purtarea robei unuia care a renunțat,\\
în sine, nu-l face pe ins pur.\\
Acei care o poartă,\\
dar le lipsește încă sârguința,\\
sunt lipsiți de băgare de seamă.

10\\
Fiind posedat de autocontrol,\\
onest și sârguincios în conduită,\\
un ins e astfel demn\\
de roba unuia care a renunțat.

11\\
Încurcând falsul cu realul,\\
și realul cu falsul,\\
insul suferă de o viață\\
a falsității.

12\\
Dar văzând\\
falsul ca fals\\
și realul ca real,\\
insul trăiește\\
în perfectul real.

13\\
Asemeni ploii infiltrându-se\\
printr-un acoperiș prost împăiat,\\
pasiunile nesupuse se preling\\
într-o inimă neîmblânzită.

14\\
Cum ploaia nu poate penetra\\
un acoperiș bine împăiat,\\
așa pasiunile nu pot intra\\
într-o inimă bine instruită.

15\\
Când vedem clar\\
propria noastră lipsă de virtute\\
suntem umpluți cu mâhnire;\\
de acum și înainte ne mâhnim.

16\\
Când apreciem complet beneficiul\\
propriilor noastre fapte pure,\\
suntem umpluți cu bucurie;\\
de acum și înainte\\
are loc o celebrare a bucuriei.

17\\
De acum și înainte\\
cei care înfăptuiesc rău\\
își creează propria suferință.\\
Preocuparea mentală\\
cu gândul „Am făcut rău”\\
le posedă mintea\\
și cad în haos.

18\\
De acum și înainte\\
cei care își trăiesc viața bine\\
își duc veacul în fericire.\\
Ei sunt plini\\
de o apreciere naturală a virtuții\\
și trăiesc cu încântare.

19\\
Cu toate că insul poate cunoaște\\
multe despre Dhamma,\\
dacă insul nu trăiește propice –\\
asemeni unui văcar\\
ce râvnește vitele altuia –\\
insul nu va afla\\
niciunul din beneficiile\\
de a umbla Calea.

20\\
Cunoscând doar puțin\\
despre Dhamma,\\
dar conformându-se cu toată inima,\\
transformând pasiunile\\
lăcomiei, urii și decepției\\
eliberând toate atașamentele\\
de acum și de apoi,\\
insul cu siguranță va afla singur\\
beneficiile de a umbla Calea.
