Buddha
======

179\\
Perfecțiunea lui Buddha e completă;\\
nu mai există muncă de făcut.\\
Nu există măsură pentru înțelepciunea lui;\\
limitele sunt de negăsit.\\
În ce fel poate fi el distras\\
de la adevăr?

180\\
Perfecțiunea lui Buddha e completă;\\
în el nu există râvnă\\
care să-l poată trage în jos.\\
Nu există măsură pentru înțelepciunea lui;\\
limitele sunt de negăsit.\\
În ce fel poate fi el distras\\
de la adevăr?

181\\
Ființele celeste îi prețuiesc\\
pe Cei Treziți\\
care au văzut Calea pe deplin,\\
care sunt devotați meditației\\
și se încântă în pacea\\
renunțării.

182\\
Nu e ușor să fii născut ca ființă omenească\\
și să trăiești această viață de muritor.\\
Nu e ușor a găsi oportunitatea\\
de a auzi Dhamma\\
și e rar ca un Buddha să apară.

183\\
Înfrână-te de la a face rău,\\
cultivă ceea ce e bun,\\
purifică-ți inima.\\
Aceasta e Calea Celor Treziți.

184\\
Cel care a renunțat\\
nu oprimă pe nimeni.\\
Răbdarea perseverentă\\
e ascetismul superior.\\
Eliberarea profundă,\\
spun Buddha,\\
e țelul suprem.

185\\
A nu insulta, a nu vătăma,\\
cultivarea abținerii,\\
cu respect față de disciplină,\\
mâncatul cu modestie și împăcarea\\
cu locul unde insul sălășluiește,\\
devotament față de intenția lucidă:\\
aceasta e învățătura lui Buddha.

186-187\\
Nu în avere mare\\
e împăcarea cu sine,\\
nici în plăceri senzuale,\\
grosolane sau rafinate.\\
Dar în dispariția râvnei\\
e de găsit bucuria\\
de către un discipol al lui Buddha.

188-189\\
Spre multe locuri ființele se retrag\\
pentru a scăpa de frică:\\
în munți, păduri,\\
câmpii și grădini;\\
la fel și locuri sfinte.\\
Dar niciunul dintre aceste locuri\\
nu oferă refugiu adevărat,\\
niciunul dintre ele nu ne poate elibera de frică.

190-191\\
Insul care-și găsește refugiul în Buddha\\
în Dhamma și în Sangha\\
vede cu introspecție penetrantă:\\
suferința, cauza ei, izbăvirea ei\\
și Calea care duce spre libertate adevărată.

192\\
Buddha, Dhamma și Sangha:\\
acestea sunt refugiile adevărate;\\
acestea sunt supreme;\\
acestea duc la Eliberare.

193\\
E greu a găsi\\
o ființă cu înțelepciune măreață;\\
rare sunt locurile\\
în care se naște.\\
Cei aflați în preajma sa\\
când apare\\
au într-adevăr noroc.

194\\
Binecuvântată e apariția unui Buddha;\\
binecuvântată e revelarea Dhammei;\\
binecuvântată e concordia Sanghăi;\\
încântătoare e comuniunea armonioasă.

195-196\\
Nemăsurat e beneficiul\\
obținut din cinstirea celor\\
ce sunt puri și dincolo de frică.\\
Ființele care au descoperit eliberarea\\
de supărare și mâhnire\\
sunt demne de onoare.
