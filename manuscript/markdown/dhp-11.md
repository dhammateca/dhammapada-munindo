Bătrânețe
=========

146\\
De ce există râs?\\
De ce există bucurie\\
când lumea e în flăcări?\\
Cât timp esți nourat de întuneric\\
nu ar trebui să cauți lumina?

147\\
Privește îndelung asupra acestui corp\\
odată decorat –\\
obișnuia să atragă atenție,\\
dar acum e doar carne purulentă,\\
un obiect putred.\\
Nu e nici sigur, nici substanțial.

148\\
Acest corp se istovește cu vârsta;\\
devine o gazdă\\
pentru boală\\
– vulnerabil, fragil,\\
decrepit, o masă în dezintegrare,\\
care în cele din urmă\\
sfârșește în moarte.

149\\
Ce plăcere mai aduce viața\\
odată ce insul a văzut\\
oase vechi decolorate,\\
aruncate și împrăștiate-n jur?

150\\
Corpul fizic e alcătuit din oase\\
îmbrăcate-n carne și sânge.\\
Agonisite înăuntrul său\\
sunt descompunere și moarte,\\
mândrie și răutate.

151\\
Primită ca moștenire de la cei înțelepți\\
e cunoașterea\\
că, deși ceea ce impresionant la exterior\\
își pierde splendoarea,\\
și cu toate că\\
trupurile noastre se vor descompune,\\
adevărul singur va supraviețui degenerărilor.

152\\
Cât timp nesăbuiții, înaintând în vârstă,\\
pun pe ei precum boii în staulul lor,\\
mintea le rămâne mică.

153-154\\
Preț de multe vieți am pribegit\\
căutându-l, deși e de negăsit,\\
pe clăditorul de case\\
care mi-a provocat suferința.\\
Dar acum ești zărit\\
și nu vei mai construi în cele ce urmează.\\
Grinzile sunt desprinse și\\
coama acoperișului sfărâmată.\\
Toată râvna a încetat;\\
inima mea e una cu nefăcutul.

155\\
Cei care, tineri fiind,\\
nici nu aleg o viață în renunțare,\\
nici nu-și câștigă existența cuviincios,\\
sfârșesc precum stârcii bătrâni, descurajați,\\
pe lângă un eleșteu fără pești.

156\\
Cei care, tineri fiind,\\
nici nu aleg o viață în renunțare,\\
nici nu-și câștigă existența cuviincios,\\
vor sfârși deplângând trecutul,\\
prăbușindu-se precum săgețile consumate\\
care și-au ratat ținta.
