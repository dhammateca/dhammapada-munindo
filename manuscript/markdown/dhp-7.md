Cei treziți
===========

90\\
Nu există tensiune\\
pentru cei care au ajuns la capătul călătoriei\\
și au fost eliberați\\
din dezastrul tuturor legăturilor încolăcite.\\
91\\
Atenți la nevoile călătoriei,\\
cei pe calea conștiinței,\\
precum lebedele, curg ușor,\\
lăsând în urmă vechile locuri de odihnă.

92\\
La fel ca păsările care nu lasă urme în aer\\
sunt cei a căror minte nu se agață\\
de tentațiile care le sunt oferite.\\
Centrul atenției lor e starea de eliberare fără reper,\\
care pentru ceilalți e imperceptibilă.

93\\
Sunt cei care\\
sunt liberi de toate piedicile;\\
nu se îngrijorează pentru mâncare.\\
Centrul atenției lor e starea de eliberare\\
fără reper.\\
La fel ca păsările care, zburând prin aer,\\
fără urme se duc pe cale.

94\\
Precum caii bine-antrenați de stăpâni\\
sunt cei care și-au domesticit simțurile;\\
având inimile eliberate\\
de mândrie și poluare\\
generează încântare atotcuprinzătoare.

95\\
Sunt acei care descoperă\\
că pot abandona complet\\
reacțiile confuze\\
și să devină răbdători precum pământul;\\
nemișcați de ură,\\
nezdruncinați precum un stâlp,\\
neperturbați precum un iaz limpede și liniștit.

96\\
Cei care ajung\\
la starea de libertate perfectă\\
prin înțelegere dreaptă\\
sunt neperturbați\\
în corp, vorbire și minte.\\
Ei rămân nemișcați\\
de vicisitudinile vieții.

97\\
Cei care cunosc increatul,\\
care sunt liberi și statorniciți,\\
care au abandonat toată râvna,\\
sunt ființele cele mai vrednice.

98\\
Fie într-o pădure,\\
un oraș sau ținut deschis,\\
încântător e sălașul\\
unuia care acum e deplin liber.

99\\
Ființele libere de dependența de plăceri senzuale\\
cunosc o formă unică de încântare.\\
Ele caută liniște în refugiile pădurii\\
pe care muritorii de rând le-ar evita.
