Diverse
=======

290\\
Înțelepciunea îngăduie renunțarea\\
la o fericire mai neînsemnată\\
în căutarea unei fericiri mai însemnate.

291\\
Eșuezi în căutarea fericirii\\
dacă o cauți cu prețul stării de bineââ
a altora.\\
Lațul voinței bolnave te poate strânge în continuare.

292\\
A lăsa nefăcut\\
ceea ce ar trebui făcut\\
și a face ceea ce ar trebui evitat\\
duce la neatenție și trufie.\\
Iar astfel confuzia va spori.

293\\
Confuzia încetează\\
susținând cultivarea\\
lucidității cufundate în corp,\\
evitând ceea ce nu ar trebui făcut\\
și făcând lucid\\
ceea ce ar trebui făcut.

294\\
Prin îndepărtarea râvnei și a îngâmfării,\\
eradicarea concepțiilor greșite\\
și scăparea atașamentelor\\
înșelătoare de sub domnia simțurilor,\\
ființa nobilă merge liber înainte.

295\\
Odată cu îndepărtarea\\
tuturor obstacolelor către Cale –\\
lăcomie, furie, trândăvie și lene,\\
îngrijorare, anxietate și îndoială –\\
ființa nobilă merge liber înainte.

296\\
Discipolii lui Buddha sunt pe deplin treji,\\
sălășluind atât ziua, cât și noaptea\\
întru contemplarea Celui Trezit.

297\\
Discipolii lui Buddha sunt pe deplin treji,\\
sălășluind atât ziua, cât și noaptea\\
întru contemplarea realității.

298\\
Discipolii lui Buddha sunt pe deplin treji,\\
sălășluind atât ziua, cât și noaptea\\
întru contemplarea comuniunii\\
dintre ființele care s-au trezit.

299\\
Discipolii lui Buddha sunt pe deplin treji,\\
sălășluind atât ziua, cât și noaptea\\
întru contemplarea naturii adevărate a corpului.

300\\
Discipolii lui Buddha sunt pe deplin treji\\
atât ziua, cât și noaptea,\\
delectându-se în compasiune.

301\\
Discipolii lui Buddha sunt pe deplin treji\\
atât ziua, cât și noaptea,\\
delectându-se în cultivarea\\
inimii.

302\\
O viață a renunțării\\
este greu de trăit;\\
încercările sale\\
sunt greu de socotit drept\\
plăcute.\\
Totuși, și viața de gospodar\\
este greu de trăit;\\
e durere asocierea\\
cu cei alături de care\\
insul nu consideră că merge în tovărășie.\\
Pribegitul fără angajament\\
va fi mereu greu;\\
de ce să nu renunțați\\
la căutarea înșelătoare a\\
durerii?

303\\
Un călător înzestrat cu virtute,\\
disciplinat și dedicat\\
conduitei corecte,\\
va fi primit cu onoare;\\
un asemenea ins poate fi\\
recunoscut și poate călători\\
încrezător.

304\\
Cei buni se deslușesc încă\\
de la distanță.\\
Strălucesc asemenea\\
vârfurilor îndepărtate din Himalaya.\\
Cei neinstruiți dispar pur și simplu\\
asemenea săgeților trase în\\
întuneric.

305\\
Consacrați-vă cu entuziasm\\
cultivării solitudinii –\\
ședeți singuri, dormiți\\
singuri, umblați singuri\\
și delectați-vă ca și cum\\
ați fi izolați în pădure.
