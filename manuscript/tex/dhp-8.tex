
\chapter{Miile}


\verseref{100}
Un singur cuvânt cu adevăr\\
care calmează mintea\\
e mai bine a fi auzit decât o mie\\
de cuvinte irelevante.


\verseref{101}
Un singur vers cu adevăr\\
care calmează mintea\\
e mai bine a fi auzit decât o mie\\
de versuri irelevante.


\verseref{102}
Recitarea unui singur vers cu adevăr\\
care calmează mintea\\
e mai bine decât a recita\\
o mie de versuri fără sens.


\verseref{103}
Cineva ar putea învinge singur\\
în bătălie\\
o mie de mii de oameni,\\
dar cine dobândește\\
stăpânirea de sine\\
e de departe eroul superior.


\verseref{104-105}
Stăpânirea de sine e victoria supremă –\\
de prețuit mai mult\\
decât dobândirea controlului\\
asupra altora.\\
E o victorie pe care nicio altă ființă\\
nu o poate distorsiona sau înlătura.


\verseref{106}
A onora, chiar și pentru un singur moment,\\
pe unul care a ajuns la stăpânirea de sine\\
e un merit mai mare\\
decât a aduce ofrande nenumărate\\
celor nevrednici.


\verseref{107}
A onora, chiar și pentru un singur moment,\\
pe unul care a ajuns la măiestria sinelui\\
e mai prielnic decât o mie de ani\\
petrecuți îndeplinind formal ceremonii\\
bazate pe înțelegere greșită.

\verseref{108}
Chiar și dacă insul petrece\\
un an întreg\\
aducând ofrande\\
de dragul câștigului propriu,\\
toate acestea nu vor cântări un sfert din valoarea\\
aducerii de venerare unei ființe nobile.


\verseref{109}
Pentru insul care îi onorează și respectă mereu\\
pe aceia cu ani mulți\\
există patru binecuvântări:\\
viață lungă, frumusețe, fericire și putere.


\verseref{110}
O singură zi trăită\\
cu intenție conștientă și virtute\\
e de valoare\\
mai mare decât o sută de ani trăiți\\
privați de disciplină și abținere dreaptă.


\verseref{111}
O singură zi trăită\\
cu intenție conștientă și înțelepciune\\
e de valoare\\
mai mare decât o sută de ani trăiți\\
privați de disciplină și înțelepciune.


\verseref{112}
O singură zi trăită\\
cu intenție conștientă și efort temeinic\\
e de valoare\\
mai mare decât o sută de ani\\
trăiți în pasivitate leneșă.


\verseref{113}
O singură zi trăită\\
în conștiința tranzienței naturii vieții\\
e de valoare\\
mai mare decât o sută de ani\\
trăiți inconștient de naștere și moarte.


\verseref{114}
O singură zi trăită\\
trezit la starea nemuririi\\
e de valoare\\
mai mare decât o sută de ani\\
trăiți fără a recunoaște nemurirea.

\verseref{115}
O singură zi trăită\\
trezit la adevărul profund\\
e de valoare\\
mai mare decât o sută de ani\\
trăiți netrezit.
